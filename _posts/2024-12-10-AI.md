---
title: AI, de realiteit achter de hype
date: 10/12/2024
---

# AI, de realiteit achter de hype

![IMG_20241210_194912](https://github.com/user-attachments/assets/fdd4cd05-5cdc-4f62-9e31-b5cbbafee3e1)

De presentatie “De Realiteit van AI” werd gegeven door Ir. Wim Delvaux, een ervaren ingenieur en consultant. Hij combineert zijn technische achtergrond met praktijkervaring in onder andere de bankensector en bij De Lijn. De sessie duurde ongeveer een uur en was bedoeld voor studenten en andere geïnteresseerden in technologie en maatschappij.

Het evenement richtte zich vooral op studenten en jonge professionals die meer wilden weten over de concrete toepassingen en beperkingen van artificiële intelligentie.

De presentatie was eerder toegankelijk dan technisch, al werden er enkele diepgaandere voorbeelden besproken uit de industrie. Wat het boeiend maakte, was de combinatie van realistische voorbeelden en kritische reflecties. De spreker benadrukte dat AI niet altijd “magie” is en dat we realistisch moeten blijven over de mogelijkheden én gevaren.

Ik vond de presentatie erg interessant, vooral omdat ze eerlijk was over de hype die vaak rond AI hangt. Het bracht mij tot nadenken over de manier waarop technologie in de media wordt voorgesteld versus hoe het echt werkt. Ik vond het ook waardevol om te horen hoe iemand uit het werkveld AI bekijkt vanuit ervaring en niet enkel theorie.

In mijn opleiding zijn we al in contact gekomen met AI in een meer technische context (zoals machine learning-algoritmes), maar deze sessie toonde eerder de maatschappelijke impact. Dat was een waardevolle aanvulling.
