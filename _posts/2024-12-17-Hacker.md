---
tile: Meet Belgium’s Top Ethical Hacker
date: 17/12/2024
---

# Meet Belgium’s Top Ethical Hacker

![IMG_20241217_192608](https://github.com/user-attachments/assets/737eab20-384e-4458-ad0e-4ccb8f1ba983)

Tijdens de laatste Tech&Meet van het jaar kregen we een unieke inkijk in de wereld van ethical hacking. De spreker was Robbe Verwilghen, een oud-student van Howest en ondertussen een bekroonde penetration tester bij Toreon. Hij won de “Hack the Government”-wedstrijd en werd daarmee uitgeroepen tot de beste ethische hacker van België. De sessie vond plaats op 17 december 2024 op de campus in Brugge.

De sessie richtte zich op studenten met interesse in cybersecurity, IT-professionals en iedereen die benieuwd is naar de praktijk van ethisch hacken.

Robbe vertelde op een boeiende en toegankelijke manier hoe hij in de wereld van ethical hacking terechtkwam. Hij deelde concrete verhalen over zijn werk als pentester en demonstreerde enkele tools live. De sessie was technisch, maar goed opgebouwd, waardoor het ook voor wie minder voorkennis had nog goed te volgen was.

Ik vond het erg inspirerend om te horen hoe Robbe van student tot top-hacker is geëvolueerd. De live demos gaven een realistisch beeld van het werk van een pentester en maakten duidelijk dat cybersecurity niet alleen draait om theorie, maar vooral om kritisch en creatief denken. Deze sessie heeft mijn interesse in cybersecurity zeker vergroot.

Cybersecurity komt al aan bod in onze opleiding, maar deze sessie legde meer nadruk op de praktijk en mindset van een ethical hacker. Het was een mooie aanvulling op de meer theoretische vakken.
